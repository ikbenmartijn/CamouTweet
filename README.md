CamouTweet
==========
CamouTweet was een app met één welbepaalde functie: een door jouw vingers gecensureerde foto laten tweeten.
Het idee is vrij eenvoudig: je kiest of neemt een foto, je gaat met je vinger over de delen van de foto die niet mogen gezien worden, schrijft er een tekstje bij en je tweet de hele boel. Done.

Ontwikkeling
============
CamouTweet is mijn eerste app ooit geschreven en gepubliceerd in de App Store. Zoals je waarschijnlijk wel zal merken als je door de code gaat was het voor mij toen een grote zoek- en ploetertocht door de iPhone SDK, toen nog versie 3.0. Ondanks het feit dat ik niet helemaal wist wat ik deed (Zelfs de titel is meerdere malen gewijzigd, zie maar naar de bestandsnamen van de artworks en zo) ben ik er toen toch in geslaagd om een goed werkend appje in de store te zetten.

De ontwikkeling van CamouTweet is gestopt na deze versie. Ik heb wel nog gepoogd een v2 te maken, maar omdat ik toen niet over de nodige skills beschikte om on-the-fly te blurren, en ook omdat ik de hele SDK nog niet genoeg beheerste liep ik altijd maar vast op hetzelfde feit: het was niet zoals ik wou, en daarom wou ik het ook niet meer verder brengen.

Zwaai zwaai
===========
CamouTweet heeft me veel geleerd en ik heb het altijd aanzien als mijn eerste succesje. Meer dan 1000 mensen hadden het wereldwijd gedownload. Nu lijkt dat weinig, maar we schrijven juni 2010, toen de wereld nog niet verzadigd was van iDevices allerhande.
Ik heb dit appje en het hele proces errond altijd een warm hart toegedragen. Ik heb er mooie en slechte tijden mee beleefd, maar net dat is hetgene wat me zoveel heeft bijgebracht. Ontwikkelen draait om meer dan code uitspuwen, en CamouTweet is daar, voor mij, het levende bewijs van.
